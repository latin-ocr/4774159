5 ,

puellae anusque salaces, quibus in versiculis Priapeis multis locis inluditur? apage
talem contumeliam a Delia, quae, quamvis matrona proprie dici non potuerit, tamen
nec meretrix fuit et illo certe loco casta et fidelis amico futura esse fingitur. nec in
secundi libri prima elegia v. 36 inter aqricolas caelites, quibus ut vitae rusticae magistris
carmine suo se gratiam reddere profitetur poeta, Priapus habendus est, qui fures avesque
falce minisque deterrebat a frugibus segetibusque, sed nullam earum artium, quae in
sequentibus enumerantur, maiores edocuit. nec omnino ‘agricola deus‘ proprie
appellandus erat hortorum potissimum custos, a quo colendi agros partes alienae
erant. nam quod apud Ovidium trist. 1 10, 26 legitur ‘et te ruricola, Lampsace,
tuta deo‘, addito patriae nomine ab omni errore cautum est. verum Latino homini,
qui patrios prae ceteris deos pie colere debebat, non Lampsaco advectus iste tali
potissimum nomine inprimis colendus erat, sed profecto antiquissimus ac popularis
‘arvorum pecorisque deus' Silvanus, cuius totam per ltaliam nullo in agro
sollemnia sacra non instituta erant (cf. Gromatici veteres p. 302 L.). hunc igitur,
non alium et nostro et altero loco (l 5, 27) veteres intellexisse consentaneum, nee
poterat patris sanctissimi mentio deesse ubi exponit poeta qua religione agrestia·
numina veneretur.

Aptissime autem coniunxit ‘tutorem finium,‘ ut ait Horatius epod. 2, 22, eum
alio in Italia nato et a primis inde temporibus culto' numine Termino, ad quem v. 11 sq.
nam veneror seu stipes habet desertus in agris

seu vetus in trivio florea serta lapis
pertinere probatur simillimis Ovidii fast. 11 639 sq. verbis

Termine, sive lapis sive es defossus in agro

stipes, ab antiquis tu quoque numen habes e. q. s.
atque hos duos, Ter-minum et Silvanum, cum a Latino agricola nemine neglegi fas
esset, indicativo usus sacris eorum se satisfacere testatur Tibullus. Cereris cultus
dedicata aede anno demum 2581496 ex Graecia, Priapi ex Asia provincia Romanorum
facta Romam translatus est. his igitur quos minus debet- honores tamen ut favorem
eorum sibi conciliet promittit poeta. honoris autem Priapo ad inpetrandum ⁴eius
praesidium satis suit statua ipsa in hortis erigenda, cui coronas uvas poma non defutura
fuisse facile conicimus.

Haec igitur de Silvano suo loco relinquenda esse censeo, sed quam fuisse
causam dicemus, cur quac ad eundem popularium numinum coetum pertinet alma
Pales non hic commemoraretur, sed multos post versus infra (v. 35 sq.)? quo cur
detrusa esset et Haasius p. 12 frustra quaesivit et Bernhardyus excusari non posse
concessit. perspexitque olim Scaliger eam cum versibus 11—-14 coniungendam esse,
quamquam quod his praeposuit probari non potest, quia tota haec de cultu deorum
agrestium pars verbis ‘nam veneror‘ exordium cepisse videtur a Termine, quem
Silvanus, deinde Pales, sive quis hanc praecedere malet, apte sequebantur. nam de

