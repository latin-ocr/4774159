7

quem Hit-meliana editio exhibet possim sane opus estx et in simili loco, ne alia.
exempla usitatissimae corruptelae quaeram, 111 4,.82 ubi recte legitur ‘ab ego ne
possim tanta videre malal‘ possum in codice Berolinensi (d) et in Aldina factum est.
Ac fortasse toleranda ‚haec pars integra suo loco esset, quamvis deorum in·
vocationem v. 37 continuatam satis moleste interrumpere videatur, si reliqua sana vel
tolerabili saltem ordine composita essent. verum' non fugit Haasium quod versum
6 sequitur distichon
ipse seram teneras mat-uro tempore vites
rusticus et facili grandia poma manu

non huc pertinere, ubi rusticae vitae securitas exornatur, sed illuc ubi quamvis otio
deditus tamen non omnia se opera detractare adfirmat poeta v. 29 sqq.:
nee tamen interdum pudeat tenuisse bidentes
aut stimulo tardos increpuisse boves,
non agnamve sinu pigeat fetumve capellae
desertum oblita matre referre domum.

quibus si Scaligero auctore praemittuntur v. 7 sq. (nam postponi vetat distichon
v. 33 sq„ quod vidimus cum superioribus conexum esse), primum frugum serendarum
curam faciliorem, deinde quae molestiora videri possunt arationis et rei pecuariae
opera quaedam sibi vindicat, quem nee fures luposque a grege arcere, quod proximum
est, alienum a se habere oportebat. ac decebat horum laborum professionem
ibi potissimum subiungi, ne quis putaret omne per tempus otiosum poetam con-
tentum fore
canis aestivos ortus vitare sub umbra
arboris ad rivos praetereuntis aquae,

quod optat versibus proxime antecedentibus 27 sq. de coniungendis igitur v. 7 sq.
cum 29—32 consentio cum Scaligero et Haasio, sed ut. nec huius ratio placeat, qua
plantandi opera post versum demum 34 minus commode ut sentio inlata est, nec
illum probem qui erepta e conexu suo post v. 10 sequi voluit.
Sed illud quoque ingeniosissimus vir praeclare intellexisse videtur, quod miror
sprevisse Haasium, expulsis v. 7 sq. optime coire v. 6 euin 9 sq.:
me mea paupertas vit-a traducat inerti,
dum meus assiduo luceat igne focus,
nec Spes destituat, sed frugum semper acervos
praebeat et. pleno pinguia musta lacu.
neque enim video cur non Spem deam poeta hic quoque intellexisse putandus sit,
'qui alio loco II 6, 21 sq. cecinerit haec:

Spes alit agricolas, Spes sulcis credit aratis
semina, quae magno fenore reddat ager e. q. s.

