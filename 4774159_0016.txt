8

iam illud est quod mox dicit contentum vivere parvo et composito securum acervo
despicere dites, despicere famem. hic vvide mihi quam pulchre inferatur acrior
desiderii significatio fore ut tandem aliquando nullis lacessitus officiis, qualia illo ipso
tempore Messallam rursus expostulavisse v. 53 sq. docemur, vacare ab itineribus et
otio frui possit. ergo hic interponimus v. 25—28. 7 sq. 29-34:
iam modo iam possim contentus vivere parvo

nec semper longae deditus esse viae e. q. s.
vel si quis probata librorum ee scriptura nunc velit ad Lygdami exemplum supra
laudatum (ΙΙΙ 4, 82) paulo fortiore medicina uti:

a modo nunc possim e. q. s.

Vidimus supra-sententiarum ordinem satis bene procedere, si disticho illi de
arcendis furibus lupisque (v. 33 sq.) adnectantur illa ‘nam veneror’ e. q. s. v. 11 sqq.
nam post adumbratas rusticae vitae delicias, quae modicis laboribus quibusdam etiam
augeantur, conveniebat pietatem erga deos agrestes profiteri, qua bona eorum me-
reretur. sed restant Lares, quibus extremo loco v. 21—24 sua munera variis tem·
poribus oblata promittit. remotis autem hinc sequent-ibus vv. 25—34 illorum invoca-
tioni ‘io messes et· bona vina datel' (v. 24) Scaliger optime adiunxit distichon
v. 35 sq.:

adsitis, divi, nec vos e paupere mensa
dona nec e puris spernite fictilibus.
quae non ut ceteri sic interpretor, ut post singulorum deorum commemorationem uni·
versos ad dapes invitari statuam, sed ad solos Lares referenda censeo, his enim ut ‘dis
propitiis’ cum de mensa libamina in patellis deferri solerent, ut constat Ovidii fast.
ll 631 ‘et libate dapes. ut grati pignus honoris Nutriat incinctos inissa patella Lares'
praecepto (cf. Varronis in satura Manio fr.V111 R.)‚ ne aliis testimoniis sat notis has
chartas onerem, optime nostro loco Lares potissimum dona e paupere mensa et ficti-
libus oblata ne spernant iubentur. quodsi his quinque disticha v. 19—24. 37—40
recte vindicavimus, respondent eis singula quinque numinibus Termino Pali Silvano
Cereri Priapo tributa. reliquarum partium numeros, varios illos quidem et attento
lectori faciles ad cognoscendum, hic enotare praetermittam: sed ut omnibus iam
promptius iudicium sit ecquid machinis nostris lucri fecerimus, in nostrum ordinem
redactos quadraginta huius elegiae versus priores hic describendos curavi. sunt
autem hi:
Divitias alius fulvo sibi congerat auro
et teneat culti iugera inulta soli,
quem labor assiduus vicino terreat hoste,
Martia cui somnos classica pulsa fugent:
me mea paupertas vita traducat inerti, 5
dum meus assiduo luceat igne focus,

